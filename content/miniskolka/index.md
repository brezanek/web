---
title: Dětská skupina
linktitle: miniskolka
draft: false
weight: 1005000
obrazek: ""
---
![](/assets/media/baner_ds.jpg)

**Miniškolka Břežánek v režimu Dětské skupiny** (v provozu od září 2016)Dětská skupina Břežánek byla zřízena s cílem rozšířit služby péče o dítě v Dolních Břežanech a zlepšit tak podmínky pro zaměstnanost žen s dětmi, které se tak mohou zaměřit na zvýšení svého pracovního úvazku, podpořit své podnikání nebo zvýšit svou kvalifikaci pro budoucí povolání.\
Dětská skupina Břežánek nabízí bohatý, zajímavý a ucelený program pro děti s hlavním mottem **"Svět kolem nás"** . Naší filosofií je rozvíjet samostatné a zdravě sebevědomé děti cestou přirozené výchovy. Program je koncipovaný podle momentálního věkového složení skupiny. Vycházíme z moderního pojetí péče a výchovy pro děti od dvou let. Zaměřuje se hlavně na to, aby bylo dítě rozvíjeno dle jeho vývojového, emocionálního stupně a individuálních potřeb. Je kladen důraz na správné hygienické návyky, na samostatnost a sebepoznání dítěte, jeho přirozený a komplexní rozvoj. Náš hlavní cíl je naplňování přijaté filosofie. Na začátku docházky vašeho dítěte je jeho klidné a šťastné začlenění do kolektivu vrstevníků, zvládnutí sebeobsluhy a komunikačních schopností. Samozřejmostí je naše schopnost pracovat s dětmi individuálně a podle jejich aktuálních dovedností a schopností.\
Dětská skupina disponuje plně vybavenou třídou se spoustou pomůcek na cvičení a rozvoj dětské lokomoce a hrubé i jemné motoriky. Zakládáme si na dobré komunikaci mezi rodiči a pečovatelkami, která je klíčová pro dobrý chod dětské skupiny. Hra je základní prostředek k rozvoji dětí, ať už spontánní či řízená, a proto je jí věnován dostatek času během dne. Při všech činnostech během dne jsou využívány principy přiměřenosti, názornosti, emocionality a aktivity. Věříme, že děti se učí nejvíce nápodobou, a tak dbáme na dobrý příklad všech zaměstnanců. Naše Dětská skupina spolupracuje se seniory z partnerské organizace VIGVAM, účastní se akcí pořádaných Centrem Břežánek, dětem pořádáme dětské oslavy, ale i mnoho dalších tématických překvapení.\
Děti z Dětské skupiny Břežánek dobře vědí: Břežánek je kamarád, do školičky chodím rád:-)

Jsme zapsaní v rejstříku dětských skupin u MPSV. Evidence zajišťuje splnění základních požadavků na kvalitu služby ( výuka, strava, hygienické normy, vzdělání a kvalifikace pečovatelek).\
Dětská skupina Břežánek se řídí **Etickým kodexem** , který určuje přístup všech zaměstnanců vůči dětem a k jejich zákonným zástupcům, spolupracovníkům, veřejnosti, organizaci i sobě samým. Etický kodex slouží především k zvyšování kvality poskytované péče v dětské skupině.\
Pro klidný nástup dítěte do Dětské skupiny máme zpracovaný **Adaptační plán** .\
Pro přijetí do Dětské skupiny musíte splnit [Kritéria pro přijetí dítěte](/assets/media-o-nas/kriteria_prijeti_DS.pdf).\
Zájemci o umístění dítěte do Dětské skupiny Břežánek ve školním roce 2021/22 nám mohou [vyplnit svůj zájem.](https://brezanek.webooker.eu/Activities)\
Osobní pohovor si objednejte na brezanek@brezanek.cz  

Dětská skupina Břežánek absolvovala dne 22.9.2020 Audit značky kvality a získala od Ministerstva práce a sociálních věcí [**Certifikát značky kvality**.](http://www.dsmpsv.cz/cs/pro-rodice/jak-vybrat-detskou-skupinu/ds-se-znackou-kvality) Značka kvality reprezentuje hodnotu dětské skupiny nad povinný legislativní rámec. Získání Značky kvality znamená, že naše Dětská skupina plní nejen povinnosti dané zákony a vyhláškami, ale navíc posiluje kvalitu péče rozvíjením činnosti v oblastech Filosofi e dětské skupiny/Plán výchovy a péče a jeho naplňování/ Pečující osoby/Provoz dětské skupiny/Adaptačníobdobí/Bezpečnost a hygiena/ Genderový a environmentální aspekt.  

**Provoz Dětské skupiny v době školních prázdnin a svátků:**\
V době státních svátků je Dětská skupina uzavřena.\
Školní prázdniny: Vánoční, Podzimní a Velikonoční prázdniny je zavřeno.\
V době ostatních školních prázdnin bude otevřeno dle Vašeho zájmu.\
O letních prázdninách Dětská skupina bude otevřena v předem avizovaných týdnech.

**Provozní doba** Provozní doba: 7.30 -- 16.00 hodin, otevřeno celoročně včetně prázdnin.  

**Stravování**\
Zajišťujeme pro Vaše dítě svačiny a oběd od externích dodavatelů. Svačiny i obědy si můžete objednat při podpisu smlouvy. Veškeré změny je možné provádět pouze písemným dodatkem smlouvy.

**Ceny**\
školné ................ 3 500,- Kč/měsíc\
celodenní stravné (včetně pitného režimu)....100,- Kč

**Platba**\
Školné a stravné je fakturováno měsíčně. Nezapomeňte včas děti v případě nepřítomnosti odhlásit [ZDE.](https://brezanek.webooker.eu/)

**Omluva dítěte z docházky v Dětské skupině** Omluvy je nutné provés v online systému do 12h předchozího dne. V případě, že dítě nebude řádně omluveno, bude účtováno stravné.  

[CO BUDE VAŠE DÍTĚ POTŘEBOVAT DO MINIŠKOLKY](<**assets/media-o-nas/co bude vaše dítě potřebovat.pdf**>)?

**Personální zajištění** pečovatelky:\
Zuzana Rosecká\
V Dětské skupině Centra Břežánek pečuje o děti od roku 2017. Děti v naší dětské skupině ji milují. Má dva syny.\
Kvalifikace: OSVĚDČENÍ O ZÍSKÁNÍ PROFESNÍ KVALIFIKACE- Chůva pro děti do zahájení povinné školní docházky\
Koníčky: hudba, tanec, výlety na kole, cestování

Radka Micková\
V Dětské skupině Centra Břežánek pečuje o děti od roku 2018. Má dceru Rozárku.\
Kvalifikace: OSVĚDČENÍ O ZÍSKÁNÍ PROFESNÍ KVALIFIKACE- Chůva pro děti do zahájení povinné školní docházky\
Koníčky: rodina, scrapbooking, rekreačně sport

supervize : Bc. Barbora Walderová  

**Dokumenty k dětské skupině** :\
[Plán výchovy a péče Miniškolky Břežánek v režimu Dětské skupiny](/assets/media-o-nas/PVP_2020.pdf)\
Provozní řád, Smlouva s rodiči, Přihláška do Dětské skupiny, Adaptační plán, Etický kodex - po dohodě poskytneme k nahlédnutí

**Dotazy**\
Případné dotazy Vám zodpovíme na miniskolka@brezanek.cz.

![](/assets/media/eu.jpg)

![](/assets/media/brezanek-1-.png)