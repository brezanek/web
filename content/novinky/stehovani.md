+++
title = "Stěhování Centra Břežánek"
linktitle = "stehovani"
draft = true
publishDate = "1970-01-01"
lastmod = "2019-11-05"
obrazek = ""
+++

Vážení klienti Centra Břežánek a VIGVAMu,  
rádi bychom Vás tímto informovali o důležité změně týkající se obou našich organizací. Centrum Břežánek opouští současné prostory v ulici U Náměstí a v průběhu letních měsíců se přestěhuje do nově zrekonstruované části budovy Kulturního a informačního centra, které se nachází v ulici Na Panský 11 v Dolních Břežanech.

-----

<br />

V novém školním roce 2019/20 nás již naleznete na této nové adrese. Díky vstřícnosti vedení obce Dolní Břežany budeme mít pro naše aktivity k dispozici samostatný prostor pro dětskou skupinu ( miniškolku) s provozem 7,30 -16h. V těchto prostorách budou vždy od 16h probíhat kurzy pro děti, stejně jako to je dosud. Dále v průběhu celého dne budou probíhat kurzy v našem dalším prostoru, kterým je podkrovní sál se zrcadly a sportovním vybavením. Některé kurzy budou probíhat také v klubovnách Kulturního a informačního centra. Velkou výhodou je možnost využití přilehlé komunitní zahrady, kde za pěkného počasí mohou vybrané kurzy probíhat nebo ji mohou využít dospělí a zpříjemnit si čekání své děti v době probíhajícího kurzu.

V 1. patře bude mít Centrum Břežánek a VIGVAM recepci, kde se s Vámi rádi uvidíme, pomůžeme s výběrem kurzu či jiným požadavkem.

I nadále si budeme pronajímat pro naše aktivity sál ZUŠ Harmony, jak pro kurzy pro děti, tak i pro dospělé a seniory. Ve sportovní hale bychom rádi zachovali minimálně stejnou nabídku sportovních kurzů jako v letošním roce.

Zápisy pro školní rok 2019/20 započnou 3. 6. 2019, tak se nezapomeňte včas přihlásit na Vaše oblíbené kurzy!

Věříme, že nové prostory budou pro nás i Vás- naše klienty- vítanou změnou.

Těšíme se na Vás  
Monika Žáková
