+++
title = "Projekty 2016"
linktitle = "2016"
draft = false
weight = 1005000
obrazek = ""
+++

**Projekty, realizace, popis jednotlivých projektů pro rok 2016** **Projekty podpořené grantem/dotací****Předvánoční jarmark - 3. 12. 2016**   
V sobotu 3. prosince se v prostorách Kulturního a informačního centra konal již druhý ročník Předvánočního jarmarku, který pořádá Centrum Břežánek ve spolupráci s MAS Dolnobřežansko a Obcí Dolní Břežany. Pro návštěvníky zde bylo připraveno devatenáct prodejních stánků, na kterých byly k zakoupení handmade výrobky. Po celý den měli návštěvníci akce možnost zhlédnout pestrý kulturní program s vystoupením dětí, divadelním představením a filmovou projekcí. Nechyběly workshopy pro děti, které byly finančně podpořeny z dotace Středočeského kraje**Dětská skupina v Centru Břežánek** Název projektu: Dětská skupina v centru Břežánek  
Registrační číslo: CZ.03.1.51/0.0/0.0/15_035/0001711  
Doba realizace projektu: 1. května 2016 až 31. srpna 2018Naše organizace se zapojila do výzvy č. 03_15_35 s názvem „Podpora vybudování a provozu zařízení péče o děti předškolního věku pro podniky i veřejnost mimo hl. m. Prahu".Ze studií Evropské komise vyplývá, že rodičovství ve značné míře ovlivňuje zaměstnanost žen v České republice. V evropském srovnání je v ČR třetí nejvyšší rozdíl mezi zaměstnaností žen ve věku 20 -- 49 let bez dětí a s alespoň jedním dítětem mladším 6 let. Podporou zařízení péče o děti předškolního věku vytváříme vhodnější podmínky pro zaměstnanost žen s dětmi v rámci obce Dolní Břežany a jejího okolí. Hlavním cílem projektu je rozšířit služby péče o dítě v Dolních Břežanech a zlepšit tak podmínky pro zaměstnanost žen s dětmi, které se tak mohou zaměřit na zvýšení svého pracovního úvazku, podpořit své podnikání nebo zvýšit svou kvalifikaci pro budoucí povolání.Dotace je poskytnuta na transformaci a provoz zařízení péče o děti. Transformací vznikne dětská skupina o kapacitě 6 míst.Projekt je financován z Evropského sociálního fondu -- Operační program Zaměstnanost.

**Projekt "POJĎME SI HRÁT S PŘÍRODOU" - realizace 2015/16** Tento projekt se snaží o vytváření pozitivních vazeb rodičů a dětí s přírodou. Předmětem projektu je sedmidílný cyklus dvouhodinových programů, jejichž součástí jsou „Eko-dílny" doprovázené pohádkou a povídáním o přírodě. Cílem je vzbudit v dětech i rodičích zájem o přírodu, seznámit je s aktuálními problémy naší doby. Během programu se děti dozvídají zajímavosti ze světa rostlin, zvířat i lidí. V dílnách budeme pracovat s přírodními, ale i s recyklovanými materiály.  
Projekt „Pojďme si hrát s přírodou" je podpořen z Programu 2015 pro poskytování dotací z rozpočtu Středočeského kraje na Enviromentální výchovu, vzdělávání a osvětu**Projekt Velikonoce- obnovování tradic -- realizace březen 2016** Projektem bychom rádi probudili v dětech zájem o nadcházející velikonoční svátky a zapojili je do přípravy a tvorby tématických výrobků.  
Do projektu zapojíme děti z Miniškoličky, které budou tvořit pod vedením zkušených lektorek. Velmi využívaným prostorem je herna pro děti, kterou hojně využívají rodiče s dětmi po návštěvě jednotlivých kurzů nebo rodiče s mladším sourozencem čekající na dítě účastnící se kurzu. Těmto dětem s rodiči nabídneme možnost vyrobit si velikonoční dekoraci.  
Tento projekt sleduje podporu a udržování tradic již od útlého věku dětí. V neposlední řadě podporuje tvořivost dětí a zapojení rodičů do práce s dětmi.  
Projekt byl finančně podpořen Obcí Ohrobec.**Projekt Dětský den 29. 5. 2016** Dětský den Centra Břežánek je vždy plný zábavy, soutěží, her, dárků a dobrot.  
Celá zpráva [ZDE](assets/1-dokumenty/dětský den 2016.pdf)  
Akce je podpořena obcí Dolní Brežany z programu na podporu aktivit v oblasti kultury, sportu a volného času pro rok 2016**.
Projekt „Sportem ku zdraví" - realizace podzim 2016** Z poskytnutých finančních prostředků dojde v centru k modernizaci cvičebního sálu ve formě jeho vybavení moderními cvičebními prvky - jedná se o cvičební sestavu s košem, žíněnkami a žebřinami, molitanovými díly a trampolínou a jejich instalaci.  
Projekt je podpořen z Programu 2016 pro poskytování dotací z rozpočtu Středočeského kraje ze Středočeského Fondu sportu, volného času a primární prevence v rámci Tematického zadání Podpora volnočasových,sportovních a vzdělávacích aktivit.**Projekt Mikulášská nadílka- 4.12.2016** Divadlo pro děti, návštěva čerta a Mikuláše, mikulášské balíčky. V tomto roce akce proběhne v sále Kulturního informačního centra.  
Akce je částečně podpořena obcí Dolní Brežany z programu na podporu aktivit v oblasti kultury, sportu a volného času pro rok 2016.**Projekty nezrealizované nebo nepodpořené
Projekt „ Poznej nové kamarády při tvoření vlastní hračky" na Svatováclavských slavnostech v Dolních Břežanech** Žádost o dotaci jsme podali v březenu 2016.  
Pro tento projekt jsme žádali finance v rámci vypsané výzvy MAS Dolnobřežansko.  
Je nám líto, že náš projekt neuspěl a nebude podpořen. Budeme se snažit naléz dostatek finančních prostředků na nákup materiálu pro výrobu hraček a projekt zrealizovat.**Projekty ostatní
Sbírka oblečení - březen a říjen 2016**Sbírka oblečení a hraček pro Domov Laguna Psáry v rámci dětské burzy v Břežánku.

**Projekt Město, které se mi líbí na Mezinárodní regionální konferenci "Evropský habitat"v Kongresovém centru v Praze 16. - 18. března 2016**   
Tématem konference bylo Bydlení v životaschopných městech, které schválila 0SN a je očekáván velký zájem o účast z řad organizací z celého světa.  
Centrum Břežánek bylo vyzváno ke spoluúčasti v přípravě této konference, a sice formou vytvoření dětských výtvarných prací.  
Děti vytvořily koláž na téma:  
Město, které se mi líbí, Město, ve kterém chci žít a Jak si představuji město svých snů.  
Výsledné dílo zdobilo společně s výtvory dětí z dalších dětských center a mateřských, základních či uměleckých škol chodby Kongresového centra po celou dobu konání konference.

**Projekt „ Dárek pro seniory"**   
Centrum Břežánek připravilo dárky pro seniory na akci Jarní setkání seniorů.  

**Projekt Ponožkový pes- duben 2016**   
Centrum Břežánek podpořilo Kampaň vyhlášenou Pestrou společností: Ponožkový pes. Centrum Břežánek je propagátorem, prodejcem ponožek a zároveň sběrným místem hotových výrobků. Hotové výrobky jsme zaslali Pestré společnosti na podporu výcviku asistenčních psů.  
Více o projektu: http://ponozkovypes.cz/

**Vítání občánků -- květen 2016** Zajištění dárků pro děti ku příležitosti akce Vítání občánků -- ve spolupráci s organizací HIPP.****Barevný týden v Miniškolce- květen 2016****

**Projekt GIVT.cz** Centrum Břežánek se zapojilo do projektu organizace GIVT.cz.  
GIVT je internetový projekt, který umožňuje přímou podporu neziskových organizací.  

**Sbírka víček pro Kubíčka od roku 2013**   
Učastníme se projektu: Sbíráme víčka pro Kubíčka. Více o projektu [ZDE](http://jakubnavara.webnode.cz/)   
V tomto roce naše Centrum přispělo Kubíčkovi na terapii TheraSuit® 100,- Kč.

**MAS Dolnobřežansko - od 1.1.2013** Břežánek se stal partnerem projektu MAS Dolnobřežansko o.p.s Jedná se o společenství lidí, obcí, firem a neziskových organizací se společným cílem rozvoje daného regionu. Více o MAS [ZDE](http://www.mas-dolnobrezansko.cz/)  

**Zapojujeme se do projektů** [**Sítě mateřských center:**](http://www.materskacentra.cz/)**Spolu pro MC**  
![Spolu pro MC](assets/2-obrazky/loga/banner_small.jpg "Spolu pro MC")  
Projekt Spolu pro mateřská centra vyrostl z potřeb mateřských center (MC) a jim NA MÍRU. Síť MC vyzvala centra, aby prostřednictvím internetového dotazníku sepsala svoje materiální potřeby, bez nichž se neobjedou nebo které potřebují k rozvoji a zkvalitnění své práce. více o projektu na [www.spolupromc.cz](http://www.spolupromc.cz)

### Projekty minulých let:

* [2015](/o-nas/projekty-2015/)
* [2014](/o-nas/projekty-2014/)
* [2013](/o-nas/projekty-2013/)
* [2012](/o-nas/projekty-2012/)
* [2011](/o-nas/projekty-2011/)
* [2010](/o-nas/projekty-2010/)

